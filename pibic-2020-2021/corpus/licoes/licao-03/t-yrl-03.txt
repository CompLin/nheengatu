São Gabriel upé

Maria usému igara irũmu.

Aé usu São Gabriel kiti.

São Gabriel taua puranga, apekatu Barra suí.

Siía mira umurári ape.

Aé upiripana kuri maã-itá i mimbira supé, i mena supé iuíri.

Aé usika ape, usu iepé piripanasaua ruka kiti.

Aé unheẽ iepé meẽsara supé: 

Ixé aputári iepé kamixá se mimbira supé.

Aé uriku mukũi akaiú.

Kuá kamixá puranga retana.

Aé sepiasuíma.

Maã taá aikué se mena supé?

Maã taá indé reputári ne mena supé?

Se mena upuraki kuri garapá upé.

Aé uputári iepé xirura pisasu.

I xirura-itá suruka.

Kuá puranga.

Muíri rupi taá kuá xirura?

Mukũi real.

Muíri rupi nhaã?

Nhaã xirura mukũi real iuíri.

Aputári nhaã.

Xukui xirura.

Niti reputári ne maã indé arama?

Umbaá.

Ariré apiripana kuri maã-itá ixé arama.

Xukui sekuiara.

Maria usepimeẽ.

Meẽsara upupeka panhẽ maã-itá.

Xukui sekuiaramirĩ.

Maria umukuekatu:

Kuekatu reté!

Ariré, aé usu amu piripanasaua ruka kiti.