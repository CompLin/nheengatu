Tendaua upé

Maria uieuíri uiku kuíri sendaua kiti.

Aé umaã uiku mirá-itá, kauoka ruka-itá iuíri i igara suí.

Igara usika uiku.

Maria usu umaã i mena, i mimbira kuíri.

I mimbira uiana upurungitá arama i manha irũmu.

Aé usu Maria píri.

Purangakaruka, semimbira!

Manha, ixé apitá suri retana indé reieuíri ramé.

Marantaá indé reikupuku ana São Gabriel upé?

Ixé aikupuku xinga apiripana arama maã-itá indé arama.

Mamé taá uiku ne paia?

Aé usu ana kupixaua kiti uiutima arama maniua.

Indé rembaú ana uií?

Eẽ, ixé ambaú retana.

Ixé niti se iumasi.

Mairamé indé rembaú ana?

Ambaú ana kuíri tẽ.

Asuí ixé amusarai paranã upé.

Maria mena úri uiku kupixaua suí.

Aé urúri uiku maniaka i pu resé.

Maria, puranga pá será ne irũmu? 

Rerasu kuá maniaka-itá memũitendaua kiti.

Maria uiupiru umunhã timbiú i anama-itá supé.

Uirandé mituú.

I mena upurandu i xupé:

Indé reieuíri kuri São Gabriel kiti murakipi ramé?

Umbaá, ixé aieuíri kuri ape murakimusapíri ramé.