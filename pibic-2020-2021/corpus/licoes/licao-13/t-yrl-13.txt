Akaiú pisasu usika

Akaiú pisasu usika uiku.

São Gabriel upé mira-itá uiumuatíri usaru arama pisaié.

Maria usenuĩ ana mira-itá upinaitikauera sendaua ruaki úri arama suka kiti.

Úri apigaua-itá unheengariuera umusuri arama murasi.

Pituna sakurana.

Panhẽ mira usu ukara kiti.

Kuíri supi aintá uiumusuri-kuau.

Maria usenũi aintá:

Iasu panhẽ ukakuara kiti!

Aikué bũa timbiú penhẽ arama!

Aikué bũa meiú-itá iurá árupi pembaú arama!

Antônio, Maria mimbira, uiupiru unheengári.

Aintá unheẽ i xupé:

Indé nheengarisararana.

Repituú renheengári!

Maria unheẽ:

Lúcia, indé renheengári ramé maã, ixé apitá maã suri.

Panhẽ mira umbaú meiú.

Iepé apigaua kauera usika murasi kiti.

Maria uiakau aé:

Remaã maméntu reiku!

Indé niti reriku tĩsaua?

Reikúntu mími!

Resu mími kiti!

Nhaã kauera uiana tenhúntu usikári arama i igara: aé niti ana uuasému.

Maria unheẽ:

Kauera-itá iaué tẽ.

Ne mairamé aintá ruri.