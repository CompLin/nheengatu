Maria uuasému iepé sumuara-kunhã

Garapá upé Maria uuasému ana iepé sumuara-kunhã umurári uaá taua upé.

Aé upitá suri, asuí unheẽ i xupé:

Puranga karuka, Catarina!

Puranga karuka, Maria!

Indé muíri akaiú taá remurári iké kuá taua upé?

Ixé mukuĩ akaiú ana aiúri se retama suí.

Ixé aiupukuã iké.

Ixé niti amanduári aieuíri se anama-itá ruka kiti.

Akuau katu ixé ti aiupukuã akiti.

Apitá kuri iké té mairamé Tupana uputári.

Maié taá asu auatá se retama kiti amaã arã nhúntu se anama-itá?

Ixé ti amanduári aieuíri akiti.

Ixé asaisu kuá iuí kuíri.

Kuxiíma, reiúri ramé kuá kiti, maié taá reiúri?

Aikué auá urúri indé u reputári reiúri ne retama suí ne rupi?

Aputári aiúri se rupi.

Uií ixé se ruri iké.

Auá sumuara-itá taá indé reriku iké?

Siía sumuara.

Catarina, asaru indé se rendaua upé uirandé.

Eré. Té uirandé!

Té uirandé!