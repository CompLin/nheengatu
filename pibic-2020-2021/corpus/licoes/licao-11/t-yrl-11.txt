Maria anama usu uuatá-uatá

Maria anama-itá amuramé aintá usému uuatá-uatá arama.

Aintá uuiié iepé iupirisaua paranã ruaki, asuí ta uruári iepé igara puranga upé.

Pedro igara pisasu píri amu igara-itá suí.

Aé usu kutara píri Paranãuasu rupi.

Aintá usika kuri Tefé kiti musapíri ara riré.

Maria suri uiku nhaãsé aé umaã kuri amu-itá tetama.

Maria umaã uiku arara-itá, tukana-itá, amu-itá uirá kaapura iuíri i igara suí.

Maria anama-itá upitá kuaíra ara Tefé upé.

Ta umundá ana Maria ruka mairamé aintá uiku ukara kiti.

Ne auá ukuau auá umundá aintá ruka.

Iepé-iepé apigaua manauara usika ana pituna ramé Maria rendaua kiti.

Niti auá ukuau auá nhaã mira-itá.

Maria sasiara retana.

Kuxiíma ne auá umunhã maié.

Ne mairamé ta umaã nhaã mími.