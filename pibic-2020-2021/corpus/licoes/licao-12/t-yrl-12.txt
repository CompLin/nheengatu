Maria umupuranga suka

Akaiú pausaua usika uiku.

Ne auá usu mbuesaua ruka kiti kuíri.

Maria umupitá amuramé i amũ umurári uaá Barra upé iepe iepé ara rupi.

Sera Lúcia.

Aé niti rẽ usika.

Aé usika nhúntu amu uirandé.

Nhaã pukusaua muíri ara Maria umupuranga suka.

Suka uriku mukũi ukapi.

Iepesaua ukapi Antônio iara, mukuĩ saua ukapi mamé Maria ukíri i mena irũmu.

Aé niti rẽ upaua umunhã suka.

Aé umuputira ana ukapi-itá, umusasá iuí-murutinga suka rupitá-itá resé, umungaturu uka-pupekasara.

Aé suri retana uiku.

Aé upurandu i mena supé:

Pedro, mairamé taá indé remupinima ukapi mamé Lúcia usu ukíri?

Uirandé.

Ixé amupinima arama iepé nhaã ukapi kuesé.

Lúcia uriku i mena.

Iauerã aé urúri kuri aé.

Maria usu umupitá i amũ suka upé té akaiú pisasu iupirungaua.

Lúcia usasá kuri iepé iasi Maria rendaua upé.

Maria umunhã kuri iepé murasi i xupé.

Aé umusuri kuri murasi nheengarisara-itá irũmu.