MARIA UMBEU' IEPE' MARANDUA I MIMBIRA SUPE'

Pituna usika ana.

Umbau' rire', Maria mimbira usu uki'ri.

Ae' uiumuaku i makira upe'.

I manha upita' i makira ruaki umbeu' arama iepe' marandua i xupe'\:

"Iepe' ara, paa', urubu niti uuase'mu ne iepe' suu' umanu uaa' kuera umbau' ara~.

Upita' sasiara iumasisaua iru~mu.

Ape, paa', uiumuruaki sese' uirauasu.

Ainta' uiumumura~.

Asui', paa', uirauasu upurandu urubu supe'\:

Compadre, marantaa' sasiara retana inde'?

Inde' niti reiumusuri ne maa~ iru~mu uii'?

Urubu usuaxara\:

Compadre, niti sera' rekuau uii' ara niti puranga, niti umanu~ ne iepe' suu' ambau' ara~?

Seseuara ixe' apita' sasiara.

Ainta' uiumaa~.

Asui', paa', uirauasu unhee~\:

Compadre, remunha~ maie' se iaue'\: repisika suu' sikue', reiuka' ae' rembau' ara~ ae'.

Ape, paa', urubu usuaxara\:

Compadre, ixe' niti aputa'ri amunha~ puxiuera suu'-ita' supe', ma kui'ri ixe' se iumasi retana aiku.

Inde' remukamee~ rame' maie' ixe' amunha~ ara~, akuau katu amunha~.

Arame' te', paa', usasa' iepe' uiramiri~. 

Ape, paa', uirauasu unhee~\:

Compadre, remaa~ ne rangaua\:

Uiramiri~ kutara pi'ri uueue' kaa' kiti.

Sakakuera uirauasu usu, ma uiutuka'\: mira' rumitera pisauera uuike' i putia' kiti.

Ae' uiumupereua retana.

Ape, paa', urubu usu sakakuera merupi, te' mairame' umaa~ uirauasu.

Uiatiku uiku mira' rese'.

Asui', paa', uirauasu unhee~\:

Compadre, puxiuera asasa'.

Mira' rumitera uuike' se putia' kiti.

Reiu'ri reiu'ka ixe' kua' sui'!

Urubu usuaxara\:

Compadre, se iumasi retana.

Ixe' niti aputa'ri aiuiuka'.

Asaru inde' remanu ambau' ara~ inde'.