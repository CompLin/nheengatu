MARIA UMUNHA~ TIMBIU'

Maria umemui~ kuri timbiu' i anama-ita' supe'.

Ae' upisika maniaka, upiruka ae', ukitika ae' i iuise' iru~mu.

Arire', ae' upurakai tipiti maniaka kitika iru~mu.

Uiami~ ae', umuse'mu manikuera, umbu'ri pa' urupema upe', uiumuau ui', umutini ae' iapuna upe'.

Ae' upisika muku~i sapukaia, uiuka' ainta' i pu iru~mu umemu~i arama ainta'.

Ae' umusaimbe' i kise', umunuka musapi'ri pira' i mena uru'ri uaa' parana~ sui'.

Ae' unhee~\:

Se mimbira, reiu'ri repuxiru~ ixe' se purakisaua upe'.

Maa~ taa' reputa'ri ixe' amunha~?

Remundeka tata' ixe' arama.

Ere'.

Amundeka kuri tata' inde' arama.

Ixe' aputa'ri amemu~i musapi'ri pira' iambau' arama.

Te' rembu'ri kii'nha pira' rese'.

Ixe' aiumuse' pira' kii'nha-i'ma.

Te' remundeka tata' iui' upe'.

Remunha~ tata' memui~ taua upe'.

Tata' i auaite'.

Anto:nio umundeka ana tata'.

Maria umbu'ri kamuti tata' a'rupi.

Iepeaua upaua ana.

Anto:nio uru'ri ana pi'ri iepeaua memui~ taua kiti.

Tik!

Manha, repui'ri timbiu'!

Ae' ukai uiku!

Anto:nio, inde' reputa'ri ixe' amunha~ meiu' iui'ri?

Ee~, meiu' se'.

Arire', Maria usenui~ i anama-ita'\: 

Iasu iambau'!